Termín svoboda je velice široký, což je jedině správně. Ruby je svobodomyslný jazyk a svoboda k němu tedy neoddělitelně patří. Vše vychází už z licence, pod kterou je Ruby šířeno. Ruby je šířeno pod licencí MIT, jež byla původně vytvořena na Massachusetts Institute of Technology (odtud také pochází její zkratka) pro distribuci X Windows System. MIT je svobodná licence a produkty pod toutu licencí je možné použít dokonce v proprietárním softwaru s podmínkou, že text licence MIT musí být dodán spolu se softwarem. MIT licence je velice krátká a srozumitelná a její celé znění lze nalézt například v [[Opensource2010]](/diplomova-prace/pouzita-literatura#sections).