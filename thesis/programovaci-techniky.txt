Předcházející kapitola posloužila jako kratičký (určitě ne vyčerpávající) úvod do jazyka Ruby a měla za úkol vybavit čtenáře znalostmi, které jsou nezbytné pro pochopení následujících částí práce. Minulá kapitola byla jen zahřívacím kolem oproti tomu, co bude následovat. Nyní budou představeny koncepty, které z Ruby dělají tak zajímavý programovací jazyk. Budeme se zaobírat principem dynamického typování, využitím zpětných volání, funkcionálním programováním a v neposlední řadě tvorbou doménově specifického jazyka v Ruby. Kapitola má za cíl představit Ruby z co možná nejvíce úhlů pohledu, aby byla vyzdvyžena jeho variabilita a různé možnosti uplatnění.